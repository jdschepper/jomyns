<P>
Jo Myns ( artiestennaam voor Johan Van der Mynsbrugge ) is gepassioneerd door het menselijk lichaam in al zijn facetten.
Hij is grotendeels autodidact en leerde zijn vak met vallen en opstaan. Aanvankelijk zocht hij tien jaar lang naar een
manier om zijn bron van inspiratie - het menselijk lichaam - weer te geven in klei.
</P>
<P>
De honger naar materiaalkennis kluistert hem vervolgens acht jaar lang aan de kunstacademie van Hamme (B).
</P>
<P>
Het enthousiasme van zijn leraren, in combinatie met zijn gedrevenheid en de nieuwe verworven kennis, uiten zich 
weldra in een belangrijke ontwikkeling. Uiteindelijk krijgt hij de kans een lang gekoesterde droom waar te maken...
levensgrote naaktfiguren; driedimensionale momentopnamen van bewegende lichamen vol spanning, in levendig Belgisch brons.
</P>
<P>
Laat u fascineren door de imponerende mannen- en sierlijke vrouwenfiguren van de Vlaamse beeldende kunstenaar Jo Myns.
</P>